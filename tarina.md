---
layout: about
ref: about
lang: fi
event-date: 11. syyskuuta, 2019
event-location: Bio Rex, Helsinki
apply-tickets: Hae lippuja

---

# Ilmastokriisi on täällä. Missä olemme me, oikeasti?

## Yksi aikakausi on tullut päätökseen. Päätöksentekijät eivät enää pääse ilmastokeskustelussa helpolla. 

Nuoret ympäri maailmaa ovat järjestäneet lakkoja ja marssineet vahvojen ilmastotavoitteiden puolesta. Poliitikoilta on vaaleissa vaadittu tiukempia ja ripeämpiä toimia. Suuret kaupungit ja yritykset kilpailevat ilmastonmuutoksen ratkaisijan roolista. 

Ja mitä vielä? 

Keväällä Suomen hallitusohjelman kirjattiin historiallinen ja kunnianhimoinen tavoite: “Hiilineutraali Suomi 2035”. EU-puheenjohtajana Suomi asetti painopisteeksi ilmastonmuutoksen torjumisen. ‘Kyllä, mutta’ -politiikan aika on nyt ohi.

On kohtuullista sanoa, että ilmastonmuutoksen vakavuus on huomattu. Emme tahdo enää olla osa ongelmaa.

<blockquote> On kohtuullista sanoa, että ilmastonmuutoksen vakavuus on huomattu. Emme tahdo enää olla osa ongelmaa. </blockquote>

Sitten on toinen, vaikeampi tarina. 	

Sen myöntäminen, kuinka *merkittäviä* toimia tarvitaan. Sen ääneen sanominen, kuinka nopeasti niitä tarvitaan. 

Kyse ei ole mistään sen vähemmästä kuin elämämme sovittamisesta maapallon rajoihin. 

## Tehdään tavoitteista yhdessä totta

Maailma janoaa nyt esimerkkejä siitä, miten päästötön yhteiskunta käytännössä rakennetaan.

Suomen hiilineutraaliustavoite vuodelle 2035 ja tavoite olla ensimmäinen fossiilivapaa hyvinvointivaltio on paljon sanottu. 

Se tarkoittaa, että toimiin on ryhdyttävä nyt eikä huomenna.

Tavoitteiden toteutuminen vaatii ennennäkemättömän vahvaa, radikaalin rehellistä ja rohkeaa yhteistyötä puolueiden, yritysten, kuntien, ay-liikkeen, yliopistojen, kansalaisjärjestöjen, nuorten ja muiden välillä.

Let’s! tarkoittaa meille tekemistä. Helsinki Climate kokoaa yhteen hiilineutraalin Suomen ja Euroopan tekijöitä. 

Meitä on joka lähtöön, ja meiltä kaikilta vaaditaan nyt parhaat ideat päästöttömän yhteiskunnan toteuttamiseen. 

Tule Helsinki Climateen osoittamaan, että hiilineutraali tulevaisuus tehdään yhdessä, ja se tehdään nyt. 

*Ilmastotekojen puolesta,*

Helsinki Climate -järjestäjät:  
**Demos Helsinki**  
**Greenpeace Suomi**  
**Ilmastoveivi2019-kampanja**

Helsinki Climate -tukijat ja kumppanit:  
**Helsingin kaupunki**  
**Sitra**  
**Smart & Clean säätiö**  
**Jenny ja Antti Wihurin rahasto**  
**Gofore**  
